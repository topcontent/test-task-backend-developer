Få bättre pris på husdjursförsäkring
Marknaden för försäkringar som gäller smådjur har ökat väldigt kraftigt de senaste åren. Enligt en nyligen genomför undersökning betalar idag svenska folket över 3 miljarder kronor i försäkringspremier för sina smådjur.
Anledningen till detta är att vi dels har betydligt fler smådjur i våra hem av olika slag och dels att vi månar särskilt mycket om dem. Sverige har också ett av världens mest kraftfulla djurskydd, vilket givetvis bidrar. Ingen vill utsättas sig för risken av att betraktas som vanvårdare av djur. Alltför många avskräckande reportage om detta har vi sett eller läst!
Det försäkringen är avsedd att skydda är framför allt ökade veterinärkostnader. När man idag tar med sin undulat till veterinären kan det mycket väl vara så att man gör en magnetröntgen för att fastställa orsaken till den bristande aptiten. Behandlingen av djuret kan också bestå i rena kirurgiska ingrepp vlket givetvis inte är gratis. Överhuvud taget behandlar man smådjur för sådant som inte var särskilt vanligt tidigare.
De djur som är vanligast att försäkra är katter. Enligt undersökingar är 36 % av katterna försäkrade.
Det är alltså en kombination av ökade veterinärkostnader; i sin tur styrda av djurklinikerna och ökad efterfrågan av behandling av djuren som fått de totala premierna att skjuta i höjden. De vanligaste situationerna som man söker behandling för är när man som djurägare ser tecken på avmagring eller dålig aptit hos djuret. Ofta är det då problem med tarmarna eller urinen. Tumörer är också vanligt förekommande hos djur.
Försäkringen är avsedd att täcka alla kostnader för undersökning och behandling av djuret. Undantaget är tandsjukdomar hos olika typer av gnagare. Det som avgör premiens storlek är vilket sorts djur det är, dess ålder och ras. Premien kan variera ganska kraftigt från några hundralappar och uppåt.
Det som avgör för en djurägare om man vill betala en relativt dyr försäkring är sist och slutligen vad djuret betyder för denne. Vissa djur är ganska kortlivade och det är kanske inte ens någon idé att ta det till veterinären om sjukdomssymptom börjar uppträda. I andra fall är det en familjemedlem som känns svår att ersätta och då vill man göra allt som är möjligt.
Avgörande för premiens storlek är vilka ersättningsbelopp det kan bli fråga om. Som försäkringstagare finns det olika modeller för att begränsa dessa belopp. Ett sätt är att sätta ett lägre tak för ersättnngen till veterinären. Ett annat sätt är att att man talar med djursjukhuset om alternativa behandlingar i stället för de allra dyrbaraste. Det kan också vara idé att ta in offerter från flera djursjukhus för den aktuella behandlingen.
Enligt Agria, som håller koll på den här sortens kostnader, ligger premierna för en katt på drygt 1 000 kronor per år och för en fågel eller kanin på c:a 600 kr.
